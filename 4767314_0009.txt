De

Pindari carmine. Olympico vl.
disputatio.

»Am-eas bene exstructo doinus vestibulo subjicientes columnas aedificemus, veluti si
praeclaras aedes faciamus, incipientis enim operis frontem decet ponere splendentem3 si quis
autem sit Olympicus victor araeque fatidicae praefectus Pisae et inter conditores celebrium
Syracusarum, quemnam ille defugiat hymnum, nactus eum non invidorum civium inter
desiderabiles cantus‘?«

His verbis incipit Pindari carmen Olympicum sextum conscriptum in Agesiam, Sostrati
filium, Syracusium‚ qui Olympia vicit secundum Boeckhii rationes Ol. 78, quod num fuerit
victoriae tempus, non absque dubio est. Neque vero hic de temporibus carminum Pindari
disputare mihi proposui, qui cum primo in hanc quaestionem late patentem hoc libello uberius
inquirere in animo habuerim, nunc officiorum oneribus pressus eo sim delatus, ut confectionem
inchoati operis desperans pauca, quae forte fortuna se obtulerunt, delecta tractare instituam.

Agesiae igitur victoriam Pindarus epinicio celebraturus in opere instituendo, quo fiat
spectabilius, architecti ratione dicit utendum esse, qui aureas columnas aedium vestibulo sub-
jiciat. Quod opus quale intellegendum sit, viri docti valde discrepant. Sunt enim, qui aedibus
respondere velint hoc ipsum epinicium, ut columnae aureae sint verba in primordio posita, quae
splendore suo, ut columnae aedes, carmen insigne reddant. His adversatur vir verae poesis
vel intellegentissimus, in Pindaro perscrutando idem subtilissimus, L. Schmidtius, praeceptor
meus dilectissimus. Is in libro, quem inscripsit: »Pindars Leben und Dichtung« p. 275 sqq„
ubi (lc versibus 82—91 disputat, in iis explicandis eo ducitur, ut Pindarum totum carmen
suum vestibulum quoddam intellexisse contendat h. e. ‘initium splendidum festi diei, qui in
Junonis honorem Stymphali in urbe Arcadiae habitus et post epinicium cantatum aliis deinceps
hymnis, imprimis hymno in Junonem a poeta quodam Arcadiae, Aenea, confecto celebratus sit.
De quo loco postca accuratius videamus3 nunc lioc unum praecipiendum videtur, neque diem

1

 

 

A

μ’


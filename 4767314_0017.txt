9

eoque facto a Pindaro, qui postquam cantatus esset, tempus fuisset de Pindaro poeta judicandi
num esset laudandus. Sed nimiae hoc audaciae esse cum viderem, hac mutatione abstinui et
Junoni illum honorem non invidens idem alia ratione assequi sum conatus. Totum enim carmen
ita est compositum, ut ipsa Agesiae et Jamidarum laus versu 81 , sicut supra jam indicavi,
confecta videatur. Deinde sequitur poetae cum Arcadia arcta necessitas, quae causa est, ut
poeta se placiturum esse speret, deinde Hieronis et Syracusarum et secundae chori actionis
mentio, tum adjuncta est de duplici choreutarum patria indicatio, postremo Neptunus invocatur,
ut prosperum reditum faciat. Quae omnia alio spectare atque ipsum epinicium, facile perspicimus.
Quae cum ita sint, quid obstat, quominus hanc poetae cogitationem fuisse putemus: quod
meum erat, praestiti h. e. laudem absolvi, nunc Agesiae est cum amicis majorum vestigia
sequentem deos illorum more venerari, ad quod Metopa incitet, de me judicare, Hieronis
memorem esse? Quidni statuamus, etiam alterius carminis a Pindaro fieri mentionem et praeter
hoc epinicium hymnum, non curo quam ob rem et cujus dei in honorem, a Pindaro conscriptum
choro fuisse canendum? Utroque tum carmine cantato, quoniam nulla de re Justum est ante
finem Judicare, Metopae erat animos audientium maxime Arcadum ita flectere et moderari,
ut incorrupte et sine cupiditate animis conciperent neque ¹laudare recusarent, siquidem a Pindaro
Thebano confutata erat iniqua Boeotorum fama.

Denique quid de versibus inde a versu centesimo usque ad versum centesimum tertium ’

judicandum putem, paucis libet exponere. Verba haec sunt:
ἁγαθαὶ δὲ πέλοντ’ ἐν χειμερίᾳ
νυκτὶ θοᾶς ἐκ ναὸς α’ποσκίμφθαι δύ’ ἄγκυραι. θεὸς
τῶνδε κείνων τε κλυτάν αἶσαν παρέχοι φιλέων.
Sunt qui his verbis poetam significare putent, epinicium bis cantum iri, Stymphali et Syracusis,
quo etiam magis poeta possit carmini suo bonum eventum sperare, quemadmodum ea navis in
tempestate sit tutior, quae duabus ancoris teneatur.

Cui explicationi id favere videtur, quod paucis versibus ante Hiero comissationem Syra-
cusas proficiscentem benigne excipere Jubetur, neque per se illa sententia est improbanda;
sed cum ea consideramus, quae versu qui proxime antecedit de duplici Agesiae et comitum
patria dicta sunt, et Pindarum proximo versu utrisque h. ἐ. Stymphaiiis et Syracusanis pro-
speram fortunam optare videmus, nonne verborum ordinem turbaremus, si illam sententiam
sequentes Pindarum spem >uam mediam interposuisse diceremus? Quid quod poetam vitio non
liberum judicaremus, quasi in indicanda spe sua fuerit nimius, quoniam versu 90 et in fine
carminis: ἐμῶν δ’ἱὶμνων ἄεξ’ εὐτερπὲς ὀίω-θος satis Nest in illa re versatus? Quare illam de
duabus ancoris imaginem non possumus non ad sortem eorum referre, qui et Stymphali et

Syracusis domum et civitatem habebant.

 

 


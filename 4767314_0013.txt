 

5

Aggredimur nunc ad eam quaestionem, quid de difficillima huJus carminis parte inde a
versu 81 usque ad versum 91 judicandum censeamus, ante omnia, qui sint ἑταῖροι illi et
Aeneas habendi. Quod non nimis difficile est dijudicare, cum animum adverteris ad versum 7:

ἐπικύρσαις ἀφθόνων οἰστῶν ἐι· ἱμερταῖς ἀοιδαῖς,
qui ἀστοί non sunt omnes civeS, sed certus numerus eorum, quibus invidia carentibus versu
74 opponuntur invidi. Cui sententiae non obstant ea, quae paullo post in universum dicta ad
laudem augendam addita sunt:
πολλοὶ δὲ μέμνανται καλὸν εἴ τι ποναθῇ,

quibus fere hoc inest: et eo minus ἀστοί illi tibi invident, cum omnino ab hominibus ea, quae
periculis et laboribus comparata sunt, laude digna duci soleant. Conferas etiam versum 99,
quo Hiero cantorum turbam e patria Arcadia in patriam Syracusas revertentem benigne
excipere jubetur. Ἀστοί igitur illi sunt gentilicii Agesiae c Jamidarum gente, qui et Syracusis
et Stymphali, unde gens erat oriunda, domum habebant, amici, comites, necessarii victoris, qui
cum alii homines invidia capiantur (V. 74), invidia in Agesiae victoria carent (ἄφθονοι).
Aeneam autem cum Hal-tungio persuasum habeo et ipsum e Jamidis fuisse, qui chorum
instruxerit, quamquain num hoe munere semper functus sit in dubio relinque. Neque enim
chori magistrum pecunia conductum eum cum scholiasta dixerim, et cur hymni auctorem eum
nolim putare ex iis, quae dehinc disputabo, apparebit. Quaeritur enim, quod sit imperativi
ὄτρυνον νῦν ἑταίρους subjectum. Secundum vulgarem interpretum sententiam Aeneas est is,
qui socios a poeta jubetur ad canendum incitare, neque contra naturam est hoc statuere. At
curn consideramus, qualia Aeneae illi in versibuS, qui insequuntur, appositive, ut ita dicam,
attribuantur:

ἐσσὶ γάρ ἄγγελος ὀρθὸς, ἠϋκόμων σκυτάλα Μοισᾶν, γλυκιῗς κρατῇρ ἀγαφθέγκτων

ἀοιδᾶν,

non poterimus cum Schmidtio nostro non consentire, qui illis imaginibus Aeneam pessime
notatum esse intellexit. Ejusdem viri doctissimi de hoc loco sententiam eum cognoscerem, non
satis potui sagacitatem, qua est excogitata, admirari. Cotis enim in versu 82 memoratio
Schmidtium eo adduxit, ut certamen aliquod Pindaro cum alio quodam poeta Stymphalio fuisse
contenderet, non proprium id cuin ejusdem carminum generis poeta, sed curn hymni, qui versu 89
memoratur, auctore Aenea. Hane rem vir ille dicit Pindaro stimulo fuisse, et Aeneae Pindarum
ea, quae ad deorum cultum pertinerent, canenda libenter concessisse, cuin sibi ipse epinicium
sumeret canendum. Huc etiam referendum esse, quod versu 19 dicat, se non osse ad rixam
promptum3 quamquam equidem non perspicio, quid epinieio eum hymno sit, ut sit causa rixandi.
Quoniam autem Pindari multum interesse debuerit, ut carmen ejus ab Aenea et ejus choreutis
probaretur, Schmidtius ipsum poetam putat illos jussisse primum hymnum Aeneae canere. deinde
judicare num Pindarus opprobrium Boeotorum evitet, ipsum poetam dico, nam verba: ἐσσὶ
γάρ -- αόιδᾶι· Schmidtius ita intellegit, ut poetam se et carmen suum una persona comprehendisse,
vocativo igitur casu verba σκυτάλα Μοισᾶν et γλυκῦς κρατήρ intellegenda arbitretur. Qua in
re ideo offendo, quod verba in vocativo posita, quae poetica imagine — ἐσσὶ γάρ ἄγγελος ὀρθός-
e Schmidtii ratione exornantur, non propriae sunt carminis significationes, sed et ipsa imagines.
Praeterea autem qui ferri potest, quod. cum Schmidtius velit epinicium diei festi exordium esse,
tum demum hymni choreutae de epinicio judicare jubentur, cum hymnum jam cecinerint?

 


 

8

Graecorum chorus a nostra consuetudine prorsus abhorret, quem sacris temporibus fere
servientem, quibus animi facilius movebantur, tali puto in Graecos fuisse vi, quemadmodum
nunc quoque animus intranti templum alius fit et inter preces sacrasque cerimonias tanta
religione perfunditur, ut sacerdotis verba e suo quisque animo deprompta et pro se dicta
existimet. Accidit igitur, ut omnes tanquam in unam personam coalescant et sui quisque
oblitus, q'uod in alium pertinet, in se dictum putet, sive ut vernacula lingua utar: Das
Mittelbare wird unmittelbar empfunden. — Quod modo dixi verbo μεμνᾶσθαι adhortationem
inesse, ne mireris, pauca de illo loco addenda videntur. Quamquam enim primo intutu dubitari
potest, utrum poetae an chori sit Hieronis meminisse, Hartungius vero neutram harum
sententiarum probans pro imperativo εἰπόν legi vult indicativum εἷπον et vertit: ich sagte,
gab den Auftrag, sicli des Hiero zu erinnern sel. internuncio Aeneae3 primum Hartungio
non possum assentiri, cum poetam, qui modo ad praecipiendum velut ad praesentem Aeneam
se vertens directa jubendi forma, imperativo dico ὄτρυνον, usus sit, paullo post cogitatione in
praeteritum tempus relapsum ita de Aenea locutum esse, quasi is ab ipso remotus eo loco, quo
mandata ei exigenda erant, versaretur, mihi persuadere non possim3 neque si intellexeris, ad
impellendos choreutas internuncium recte adhiberi, ad indicandum memorem poetae animum
eo non opus fuisse, praeterea nos exspectare, quemadmodum imperativus ὄτρυνον sic ad
chorum sit referendus, ut per eum aliquid fiat, etiam imperativo εἰπόν parem vim inesse,
denique eos rectissime admoneri, ut regis memores sint, qui benigne velint- ab illo excipi —-
haec, inquam, si deliberaveris, ad chorum τὸ μεμνᾶσθαι referre non jam dubitabis.

Quoniam supra exposuimus, quomodo ea, quae de Hierone dicta sunt, quamquam ad
solum chorum pertineant, tamen animorum quadam imaginatione ab omnibus, qui audiebant,
in se relata putemus, pari modo etiam alterum illud, cognoscere, num Boeotorum vitium in
Pindarum cadat, audientium fuisse probabile est. Quo cum adjicimus choreutas fuisse nobiles
amicos, aequi judicii viros, eosdem fortasse bonam partem Arcades, quibus ipsis placere poetae
magnopere intererat, eo minus offensionis locus habebit. Sin autem, sicut Schmidtio visum
est, chorum illum non epinicii sed hymni Aeneae esse censeas, non tam quid choreutae, quam
quid ipse Aeneas judicaturus esset, Pindari interfuisse arbitror, praeterquam quod in certamine
non alterutrius certantium neque choreutarum, sed aliorum judicium est.

Praeterea quamquam utriusque infinitivorum‚ qui a verbo ὄτρυνον pendent, eadem ratio est,
tamen dubito an non ad alterum nova illius imperativi notio sit mente addenda. Cum enim
ad primum infinitivum simplicem vim habeat impellendi, in altero tale quid postulo: Ο Metopa,
favorem tuum et pietatem erga nepotem ostende, des verum judicium, fac sine ira et studio
judicent, animos eorum aptos et promptos redde ad vere judicandum, tu enim hanc animorum
regendorum facultatem habes, tu justus (ὀρθός) es internuncius et suavitatem carmini meo addere
potes (γλυκύς κρατήρ), quare me et carmen meum tibi libenter committo.

Dixerit quispiam: quid omnino prius illud imperinm cum altero habet commune? ille
hymnus in Junonem quid sibi vult, cum Metopa imploretur, ut animos faventes faciat? Cur
Juno Parthenia potissimum cani jubeatur, omnino non apparet, ideoque de Mercurio Parthenio
in ejus locum supponendo aliquamdiu cogitavi, ita ut pro ‘'Hom- scriberetur Ἑρμᾶν, simulacrum
il.i deo ad rivulum Partheniam iu Pisaeorum regione fuisse suspicatus. Id si recte fecissem,
aptissimum fuisset Mercurium gentis fautorem et ipsius vict-oriae auctorem hymno celebrare

0

 


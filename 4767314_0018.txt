 

10

”ne carmine Phytico 11.

Ex omnibus iis Pindari carminibus, in quibus interpretandis viri docti laborant, carmen
Pythicum secundum haud scio an sit difficillimum. Quam difficultatem maxime in eo positam
esse arbitror, quod quomodo altera pars inde a versu 72, quae primo obtutu novum videtur
carmen esse et per se absolutum, cum priori parte cohaereat, non facile perspicitur. Longum
estet extra angustos hujus opusculi fines positum exponere, quid cuique virorum doctorum
de hoc carmine sit visum3 quare mihi ignoscas, quaeso, quod statim de ipsa re, de qua mihi
disserere proposui, verba faciam, de ea sententia (Ιίοο, quae totum carmen complectatur, ad
quamque singulae partes, ut recte intellegantur, sint revocandae. In quo, quoniam modo dixi
duas partes carminis statui posse, primum anquirendum videtur, quid sit inter eas medium
interpositum, quod cas conjungat et utrique possit lucem praebere. Atque prima quidem pars
maxime in Ixionis fabula versatur, altera tota de calumniatoribus et obtrectatoribus invidis est
atque malignis, media interposita est Hieronis laus3 quae quomodo cum iis, quae antecedunt,
conjuncta videatur nunc erit explicandum.

Postquam Pindarus Ixionis fabulam ad finem perduxit, dicit versibus 51 sqq. nihil esse,
quod deus non possit assequi, qui et aquilam et delphinum velocitate praevertat et superbos
dejiciat, alios contra optima fortuna impertiat. Quibus verbis poeta transitum facit a sabula
ad res praesentes, alioquin ineptissimus esset. Illam enim Pindarus dicit dei potestatem, quae
Ixionem exquisitis suppliciis affecerit, suo quoque tempore insolentiam confringere et fore, ut
otiam in iis rebus valeat, quae ad Hieronem pertineant, nam ad ipsum Pindarum illam
insolentiam referendam esse non facile possum mihi persuadere. At, pergit, mihi cavendum est,
ne in invidiam incidam eorum, quos me offensurum verisimile est, side insolenti illo, qui nunc
exstitit, plura dicere velim3 quare lianc rem missam facio. — Insolens autem ille quis est? Ne
dicam Pindaro, poeta urbano, indignum esse Hieronem tali modo ab insolentia revocare, aliis
compluribus rebus eo adducor, ut ea, quae de Ixione dicta sunt, alio spectare contendam;
nam si Pindarum illud sibi proposuisse statueremus, qua ratione laudem Hieronis, imprimis
verba versus 66: βουλαὶ δὲ πρεσβύτεραι etc. illis tantum non conviciis convenire, et quae de ¹
beneficiis grato animo referendis in initio carminis posita sunt, quemnam ad finem illa dicta
esse putaremus? Nam neque Cinyrae et virginum Zephyriarum mentionem sine certo consilio a
poeta carmini innexa esse arbitror, neque nihili esse, quod Ixion hominibus ingrati animi
exemplum esse tam diserte dicitur versu 21: Ἰξίονα φαντὶ ταῦτα βροτοῖς λέγειν - τὸν
εὐεργέταν α’γαναΐς ἀμοιβαῖς ἐποιχομένους τίνεσθαι, et iterum versu 41: ἐν δ’ ἀφύκτοισι
γυιοπέδαις πεσών τᾶν πολύκοινον ἀνδέξατ’ α’γγελίαν.

 

 

